<img src="../../fslogo.png"/>

# Florisoft handleiding aanmaningen

# Inhoudsopgave 

[1 Inleiding](#inleiding)

[2 Optioneel: mailadressen debiteuren instellen](#optioneel-mailadressen-debiteuren-instellen)

[3 Benodigde kolommen activeren](#benodigde-kolommen-activeren)

[4 Aanmaningen versturen](#aanmaningen-versturen)

# Inleiding

Welkom bij de Florisoft gebruikershandleiding Aanmanen. Deze handleiding
is bedoeld voor Florisoft gebruikers die gebruik willen maken van de
module Aanmanen. Deze module stelt de gebruiker in staat om aanmaningen
te versturen naar debiteuren met open posten over de vervaldatum.

De module is relatief makkelijk in gebruik. Met behulp van deze
handleiding is het mogelijk om zelfstandig aanmaningen te versturen
vanuit Florisoft.

De handleiding is onderverdeeld in een aantal hoofdstukken.

Na deze inleiding wordt in hoofdstuk twee een aantal mail gerelateerde
instellingen beschreven die handig zijn bij het versturen van
aanmaningen. Deze instellingen zijn niet verplicht, maar kunnen een
meerwaarde bieden.

Hoofdstuk drie geeft een overzicht van een aantal belangrijke kolommen
in het Open Posten scherm van Florisoft. Deze kolommen bevatten de
belangrijkste informatie gerelateerd aan het versturen van aanmaningen.

Hierna volgt in hoofdstuk vier een stappenplan voor het daadwerkelijk
versturen van aanmaningen. Aan het einde van dit hoofdstuk zijn wat meer
algemene functies beschreven die van belang kunnen zijn bij het
versturen van aanmaningen.

Zoals eerder beschreven, moet de gebruiker met behulp van deze
documentatie zelfstandig in staat zijn om aanmaningen te versturen.
Mochten er nog vragen zijn over de module Aanmanen, neem dan telefonisch
of per mail contact op met de helpdesk van Florisoft.

**Telefoon:** +31 (0)71 40 806 10  
**E-mail:** supprt@florisoft.nl

# Optioneel: mailadressen debiteuren instellen

Het is mogelijk om de aanmaningen naar een alternatief mailadres te
versturen dan het standaard mailadres van de debiteur. Daarnaast is het
mogelijk om de aanmaning naar meerdere mailadressen van de debiteur te
versturen. Ga verder naar hoofdstuk drie wanneer dit niet nodig is. De
aanmaning wordt dan verstuurd naar het standaard mailadres, zoals dat is
ingevuld op het tabblad ‘Adressen’ van het venster ‘Debiteuren’.

1.  Navigeer in de Constanten naar de Debiteuren. Deze zijn te vinden
    onder ‘Constanten’ -&gt; ‘Organen’ -&gt; ‘Debiteuren’.

2.  Klik op het tabblad ‘Adressen’. (nr. 1)

3.  Klik op het tabblad ‘Contactgegevens’. (nr. 2)

4.  Klik in het middelste gedeelte van het debiteurenscherm op het
    tabblad ‘Financieel’ (nr. 3)

5.  Vul in het veld ‘Omschrijving’ (nr. 4) de naam in van de persoon
    horend bij het te koppelen mailadres.

<img src=".Gebruikershandleiding Aanmanen\media\image2.png" style="width:5.19125in;height:4.5in" />

Lees verder op de volgende pagina.

1.  Vul in de kolom ‘Adres’ (nr. 5) het betreffende mailadres in voor
    deze debiteur.

2.  **Optioneel:** Zet een vinkje in de kolom ‘Inactief’ (nr. 6) aan om
    dit mailadres (tijdelijk) uit te sluiten van de aanmaningsmails.

3.  Klik op de knop ‘Ok’ (nr. 7) in het debiteurenscherm om de
    instellingen te bevestigen.

Zoals in de inleiding van dit hoofdstuk al beschreven, zijn bovenstaande
stappen niet verplicht. Wanneer er geen gebruikt gemaakt wordt van
aparte mailadressen, pakt Florisoft automatisch het mailadres zoals dat
is ingesteld op het tabblad ‘Adressen’ van de debiteur.

<img src=".Gebruikershandleiding Aanmanen\media\image3.png" style="width:6.3in;height:5.45in" />

# Benodigde kolommen activeren

Volg onderstaande stappen om een aantal belangrijke kolommen in het
scherm ‘Open Posten Debiteuren’ te activeren voor het versturen van
aanmaningen. Het is mogelijk dat deze kolommen al zichtbaar zijn. Ga dan
verder naar hoofdstuk vier.

1.  Klik in de Navigator van Florisoft op de knop ‘Debiteuren’. (nr. 1)
    Het venster ‘Open Posten Debiteuren’ opent.

<img src=".Gebruikershandleiding Aanmanen\media\image4.png" style="width:2.5375in;height:1.26415in" />

1.  Klik met de rechtermuisknop één van de bestaande kolommen. (nr. 2)
    Het venster ‘Grid instellingen’ opent.

<img src=".Gebruikershandleiding Aanmanen\media\image5.png" style="width:3.12264in;height:0.62453in" />

<img src=".Gebruikershandleiding Aanmanen\media\image6.png" style="width:4.5in;height:3.14286in" />

1.  Druk op de toets combinatie Ctrl + Shift + F op het toetsenbord. Er
    verschijnt een zoekscherm.

Lees verder op de volgende pagina.

1.  Typ in het veld ‘Snelzoeken’ op AANM1. (nr. 3)

<img src=".Gebruikershandleiding Aanmanen\media\image7.png" style="width:5.84906in;height:5.88645in" />

1.  Zet een vinkje in de kolom ‘Aan’. (nr. 4)

2.  Klik op de knop ‘Ok’ (nr. 5)

3.  Herhaal de stappen 1 t/m 6 om de volgende kolommen aan te zetten:
    Aanm2, Aanm3, Aanm4, Aanm5, Niet Aanmanen en Opmerking. Deze
    kolommen bevatten de volgende informatie:

> **Aanm1 t/m Aanm5:** krijgt de datum van de eerste tot en met de
> vijfde aanmaning.  
> **Niet aanmanen:** vinkje waarmee bepaald kan worden dat een open post
> meegenomen moet worden in het overzicht naar de klant.  
> **Opmerking:** veld waarin een opmerking gezet kan worden ter
> aanvulling/verduidelijking van een open post.

# 4 Aanmaningen versturen

Met de juiste kolommen geactiveerd in het ‘Open Posten Debiteuren’
scherm is het mogelijk om vanuit dit scherm aanmaningen te versturen.
Volg onderstaande stappen om een aanmaning te versturen.

1.  Klik in de Navigator op de knop ‘Debiteuren’ (nr. 1) Het venster
    > ‘Open Posten Debiteuren’ opent.

<img src=".Gebruikershandleiding Aanmanen\media\image4.png" style="width:2.5375in;height:1.26415in" />

1.  Zorg ervoor dat het vinkje ‘Alle debiteuren’ (nr. 2) is
    > uitgeschakeld.

<img src=".Gebruikershandleiding Aanmanen\media\image8.png" style="width:5.31132in;height:3.1053in" />

1.  Vul in het veld ‘Debiteurnummer’ (nr. 3) het debiteurnummer in van
    > de aan te manen debiteur.

2.  Druk op Enter op het toetsenbord. Aan de rechterkant van het scherm
    > (nr. 4) verschijnen alle facturen voor de betreffende debiteur.

3.  **Optioneel:** Zet het vinkje ‘Alleen open posten’ (nr. 5) aan om
    > alleen onbetaalde facturen voor de geselecteerde debiteur te
    > bekijken.

**  
**

1.  Selecteer met de spatiebalk de regels die opgenomen dienen te worden
    > in het overzicht op de aanmaning. De geselecteerde regels krijgen
    > een gele achtergrondkleur. (nr. 6)

<img src=".Gebruikershandleiding Aanmanen\media\image9.png" style="width:5.71698in;height:2.80682in" />

1.  Klik op ‘Menu’ in de menubalk (nr. 7)

2.  Klik in het menu op ‘Aanmaningen’ (nr. 8) Het venster ‘Meerdere
    > facturen geselecteerd’ opent.

3.  Klik op de knop ‘Nieuwe Printen’ (nr. 9) Het venster ‘Printen’
    > opent.

4.  Selecteer de juiste lay-out (nr. 10) in het drop down menu onder
    > Print lay-out.

<img src=".Gebruikershandleiding Aanmanen\media\image10.png" style="width:4.48113in;height:3.30651in" />

> Lees verder op de volgende pagina.

1.  Kies onder ‘Uitvoer’ voor één van de beschikbare opties: Printer,
    > Scherm, Fax, Email en Bestand. Meestal wordt gekozen voor Email.
    > (mailen)

2.  Controleer in het veld ‘Email adres’ of de juiste mailadressen staan
    > ingevuld.

3.  Klik op de knop ‘Ok’ (nr. 13) om de printactie te bevestigen.

> Florisoft begint met het printen van de aanmaning. Afhankelijk van het
> aantal geselecteerde regels, kan dit enige tijd duren. Nadat de
> aanmaning succesvol is aangemaakt verschijnt onderstaand
> bevestigingsvenster:
>
> <img src=".Gebruikershandleiding Aanmanen\media\image11.png" style="width:2.22948in;height:1.79192in" />

1.  Klik op de knop ‘OK’ om dit venster te sluiten.

> In het venster ‘Meerdere Facturen geselecteerd’ is nu een overzicht te
> vinden van alle open staande facturen (nr. 15) die opgenomen zijn in
> het overzicht van de aanmaningen.
>
> <img src=".Gebruikershandleiding Aanmanen\media\image12.png" style="width:4.0566in;height:3.14977in" />

1.  Klik op de knop ‘Sluiten’ (nr. 16) om het venster ‘Meerdere Facturen
    > geselecteerd’ te sluiten.

> In de kolom Aanm1 (nr. 18) wordt de datum van de eerste keer aanmanen
> geprint.
>
> <img src=".Gebruikershandleiding Aanmanen\media\image13.png" style="width:5.79186in;height:1.66248in" />

1.  **Optioneel:** het is mogelijk om een aanmaning weer in te trekken
    > door in het venster ‘Meerdere Facturen geselecteerd’ de
    > betreffende regels te selecteren met de spatiebalk en vervolgens
    > te klikken op de knop ‘Intrekken Selectie’ (nr. 17)

> Alle geselecteerde regels worden verwijderd en aangemerkt als niet
> aangemaand.
>
> **Let op: bij het annuleren (intrekken) van één of meerdere open
> posten in het venster ‘Meerdere Facturen geselecteerd’ worden deze
> open posten in Florisoft gemarkeerd als zijnde niet aangemaand. Echter
> is de mail met de aanmaning dan al verstuurd naar de klant.**
>
> Wanneer een debiteur zijn openstaande posten betaalt, worden deze
> automatisch verwijderd uit het overzicht van open posten in het scherm
> ‘Open Posten Debiteuren’.
>
> Herhaal de stappen één tot en met vijftien om meerdere aanmaningen te
> versturen. Bij het versturen van de tweede aanmaning zal de datum van
> versturen gevuld worden in de kolom Aanm2. Bij aanmaning drie, wordt
> kolom Aanm3 gevuld, enzovoorts.
>
> Om een open post (tijdelijk) uit te sluiten van het overzicht van
> aanmaningen, kun je het vinkje Niet Aanmanen (nr. 19) aanzetten. De
> regel blijft dan als open post van kracht, maar wordt niet opgenomen
> in het overzicht van de aanmaningen richting de klant.
>
> Daarnaast is het mogelijk om een opmerking toe te voegen in de kolom
> ‘Opmerking’. Hier kan een opmerking toegevoegd worden. Deze opmerking
> is bedoeld om aan te geven waarom deze open post niet wordt meegenomen
> in het overzicht met aanmaningen.
>
> <img src=".Gebruikershandleiding Aanmanen\media\image14.png" style="width:3.90566in;height:1.90741in" />
